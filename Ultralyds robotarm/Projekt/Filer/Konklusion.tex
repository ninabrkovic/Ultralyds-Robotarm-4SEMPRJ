\chapter{Konklusion}
Potentialet i Ultralyds Robotarmen er, at den vil kunne reducere mængden af arbejdsgener. Dette gøres igennem en reducering af akavede arbejdsstillinger ved scanninger af gravide.
De primære forskelle for den enkelte sonograf er, at sonografen vil kunne foretage scanninger 37 timer om ugen, samt blive i jobbet indtil pensionsalderen. \\
For de gravide medfører brugen af Ultralyds Robotarmen ikke ændringer af betydning for resultatet og kvaliteten af scanningen. Fysisk kontakt mellem den gravide og sonografen fjernes, men trygheden forbliver, idet sonografen har en professionel autoritet og er placeret i samme rum som den gravide. 

Ultralyds Robotarmen er en add-on løsning til det eksisterende udstyr. Robotarmen har påmonteret en ultralydsprobe og styres via et joystick. Igennem styringen med joysticket fjernes belastende arbejde fra strakt arm til arbejde tættere på kroppen. Derved reduceres gener i nakke, skulder og håndled. Ultralyds Robotarmen har en teknologisk begrænsning, som gør at den kan benyttes ved 70-80\% af scanningerne på gravide. Begrænsningen afhænger af, hvor kompliceret scanningerne er. Komplicerede scanninger skyldes typisk overvægt eller en bagoverbøjet livmoder. 

Det økonomiske aspekt viser, at den umiddelbare besparelse i lønomkostninger ikke vil kunne dække den årlige afskrivning for indkøbet af add-on løsningen Ultralyds Robotarm. Det er de økonomiske aspekter fra forbedrede arbejdsmiljø og personaleforhold, som skal opveje indkøbet af Ultralyds Robotarmen.\\  
Produktet er under udvikling, hvilket kan føre til ændringer, som ikke er medtaget i denne mini-MTV. Det er derfor nødvendigt at vurdere, om det endelige produkt stemmer overens med rapportens udgangspunkter, før rapporten bruges som et beslutningsgrundlag i forhold til implementering af slutproduktet.

Denne rapport har begrænsninger i forhold til, at det ikke har været muligt at indsamle data omkring omkostninger ved arbejdsskader inden for denne branche. 
Samtidigt har det været nødvendigt at benytte antagelser, da produktet ikke er færdigudviklet. Det er valgt at se bort fra prisen på den daglige drift i begge økonomiske scenarier, da det vurderes at indebære et større arbejde med at indsamle oplysninger. Det er dermed vurderet til at være for komplekst til denne rapport.