\chapter{Diskussion}
Denne mini-MTV rapport bygger bl.a. på data opsamlet igennem interviews fra to af landets ultralydsscanningsafdelinger, HMH og RMV, se Bilag 4 og Bilag 5. Dette gør det svært at generalisere for samtlige sygehuse og hospitaler på landsplan. Interviews med flere ultralydsscanningsafdelinger ville derfor give et mere klart billede af, hvordan situationen er på de forskellige afdelinger. Ved implementering af Ultralyds Robotarmen kan det også være meget nyttigt at kende til de enkelte afdelingers strukturer. \\
Idet svarene fra de to afdelinger er relativ ens, vil man med en god tilnærmelse kunne drage nogle paralleller til den overordnede opbygning og struktur på ultralydsafdelingerne i Danmark.

En større undersøgelse, som skal vise antal og baggrunden for sonografernes sygemeldinger, ville være et af de næste skridt, der skulle foretages. Det har ikke været muligt at få data på sygefravær i forbindelse med arbejdsrelaterede gener fra de to afdelinger. En sådan undersøgelse kunne derfor være med til at underbygge behovet for implementering af robotarmen. \\
Efter samtale med sonograferne på afdelingen er holdningen dog, at arbejdet er hårdt fysisk belastende.  Sonograferne vil derfor ikke kunne holde til arbejdet som sonograf indtil pensionistalderen, med mindre der sker nogle ændringer. Selvom de er meget glade for jobbet, vil de kunne blive nødsaget til at skifte karriere eller stilling, se Bilag 4. 

% Sonograferne aflastes af Ultralyds Robotarmen, men der vil endnu være behov for ergonomiske værktøjer og redskaber. Scanningerne foretages med samme fremgangsmåde som før, dog er arbejdet fjernet fra strakt arm over den gravide, til arbejde med dummy-proben. Dette gør at sonografen ikke har samme akavede arbejdsstillinger som tidligere. 

Et teststudie vil være en metode, hvormed det kan testes om denne løsning vil kunne fungere på landets afdelinger. Her skal systemet implementeres på en afdeling, hvor brugen følges tæt. Dette studie vil derfor kunne benyttes til at verificere Ultralyds Robotarmens effekt. Sådan et studie har der dog ikke været mulighed for at udføre, da robotarmen endnu ikke er færdigudviklet. \\
Afdelingerne som blev interviewet er begge meget åbne overfor teknologien. HEH har indvilliget i at teste robotarmen, når denne er blevet færdigudviklet, og RMV vil gerne være med i et eventuelt fremtidigt samarbejde, se Bilag 4 og Bilag 5. 

En større økonomisk analyse, vil give mere økonomisk evidens for implementeringen af Ultralyds Robotarmen, da der medtages flere økonomiske aspekter der gælder på landsplan. Her skulle der medtages hvilke udgifter landets ultralyds afdelinger har til forebyggelse af arbejdsgener hos sonograferne. Det vil dog ikke være relevant at udforme denne analyse, før at robotarmen er færdigudviklet og testet. Udgifter til service af robotarmen skal medtages og holdes op imod de udgifter der er til service af det nuværende udstyr. Der skal endvidere testes om robotarmen har en længere levetid, end det nuværende ultralyds scanningsudstyret. Da dette vil være med at til at give en længere afskrivningsperiode, end på de udregnet 10 år. 

Da robotarmen ikke er blevet testet endnu, er det en antagelse at kvaliteten er ligeså god som med det nuværende ultralyds udstyr. Denne antagelse underbygges af andre videnskabelige artikler der har testet kvaliteten af ultralyds scanning af en robotarm \cite{8} \cite{18}. Disse videnskabelige artikler beskriver udstyr som er sammenligneligt med Ultralyd Robotarmen og universal probeholderen. Konklusionen i begge er at kvaliteten er den samme som ved den nuværende scanningsmetode. Men med brugen af robotarmen tager det i gennemsnit lidt længere at scanne for at få samme kvalitet som med det nuværende udstyr. 

Sonograferne aflastes af Ultralyds Robotarmen, men der vil endnu være behov for ergonomiske værktøjer og redskaber. Scanningerne foretages med samme fremgangsmåde som før, dog er arbejdet fjernet fra strakt arm over den gravide, til arbejde med dummy-proben. Dette gør at sonograferne ikke har samme akavede arbejdsstillinger som tidligere. Sonograferne skal stadig selv udføre de komplicerede scanninger, hvor de bliver belastet i akavede arbejdsstillinger. Dog er antallet mindre end de konventionelle scanninger, så den samlede belastning er mindre end uden Ultralyds Robotarmen. 

Stigningen i kvinders BMI kan have en betydning for robotarmens effekt \cite{kvinderovervaegt}. Disse scanninger er mere komplicerede og udgør cirka 20\% af det samlede antal scanninger. De komplicerede scanninger skal udføres manuelt. Idet BMI’en forøges, bliver denne procentdel større, og derfor skal flere og flere scanninger foretages manuelt, se Bilag 12, 28.04.2016. 

Grundet at Ultralyds Robotarmen ikke er færdigudviklet, har det ikke været muligt at lave test på dennes funktion på en ultralydsscannings stue. Et sådan studie ville kunne vise hvor stor en indflydelse Ultralyds Robotarmen har på arbejdsgener, samt hvor hurtigt sonograferne kan lære at bruge dommy-proben. \\ Generelt ville et færdigudviklet produkt være lettere at kunne analysere på især angående pris og tekniske specifikationer. Prisen er især et vigtigt aspekt, da dette har stor indflydelse på om det rent økonomisk kan betale sig at anskaffe robotarmen. 